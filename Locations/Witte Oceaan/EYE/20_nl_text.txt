EYE en ADAM Toren

Locatie: EYE - Witte Oceaan

Soort event: Cinema, Cultuur, Feest/afterparty, Horeca, Muziek, Optreden

EYE en ADAM Toren
EYE en A'DAM Toren slaan de handen ineen tijdens SAIL Amsterdam 2015; van 19 t/m 23 augustus projecteert EYE beelden uit de collectie groot op het gebouw, onder begeleiding van een door A’DAM Toren verzorgde muzikale line-up. Dat wordt genieten van cartoons, animaties en speelfilmfragmenten op het grootste openluchtfilmdoek van Europa, met de door een speciale foodcourt bereide hapjes en drankjes onder handbereik.

Lekker lui achterover liggen en gelijktijdig genieten van cinema en scheepvaart? Het kan tijdens de nieuwste aflevering van SAIL Amsterdam 2015: niet alleen trekt een stoet bezienswaardige zeilschepen van over de hele wereld voorbij, de ogen zullen zich ook laven aan full colour-projecties van bijzondere beelden uit de EYE-collectie.

Van 19 t/m 23 augustus  keert EYE zijn verzameling (rond de veertigduizend titels in alle genres) binnenstebuiten met de vertoning van filmfragmenten op de buitenkant van het  gebouw, onder begeleiding van een door A'DAM Toren verzorgde muzikale line-up. Voor een weekje wordt EYE het grootste openluchtfilmdoek van Europa, zoals ook het geval was bij de opening van het nieuwe filmmuseum aan het IJ in april 2012. 

Het beeldspektakel – met fragmenten uit speelfilms, gevonden films, animatieproducties en cartoons – wordt  culinair ondersteund door een speciale foodcourt en leent zich uitstekend voor ruggelingse bezichtiging vanuit de strandstoel. De door A'DAM Toren geselecteerde muzikanten maken er gegarandeerd een feestje van – see you at SAIL!

============

Nautische Lezing in EYE

Locatie: EYE - Witte Oceaan

Soort event: Besloten activiteit, Cinema, Cultuur, Educatie, Nautisch, Tall Ships en Schepen, Lezing

Start je bezoek aan SAIL Amsterdam 2015 met een lezing in EYE. SAIL-deskundige  Willemijn van Breda duikt in de ontstaansgeschiedenis van SAIL en bespreekt de meest bijzondere Tall Ships. Ze vertelt je alles over maritiem, nautisch erfgoed  en de rijke historie van onze zeevaart. Met deze lezing ben je op en top voorbereid voor een bezoek aan de Tall Ships!

Cultureel Organisatiebureau Artifex verzorgt in samenwerking met SAIL culturele arrangementen rondom SAIL Amsterdam 2015.

SAIL Amsterdam 2015 is het grootste nautische evenement van Europa met indrukwekkende Tall Ships uit de hele wereld. Elke vijf jaar varen ruim 600 schepen door het Noordzeekanaal om af te meren in en rond de IJhaven. Het is dé plek waar jong en oud genieten van al het moois dat nautisch Amsterdam te bieden heeft. Start je bezoek aan dit fantastische evenement met een lezing in EYE Instituut, gelegen aan het IJ.  Schipper én SAIL deskundige Willemijn van Breda vertelt je alle ins en outs over Sail en de mooiste, meest bijzondere Tall Ships die vanuit alle windstreken en continenten naar Amsterdam zijn gekomen. Ook neemt ze je mee in de wereld  van het maritiem nautische erfgoed  en de rijke historie van onze zeevaart. Aansluitend bezoek je op en top voorbereid op eigen gelegenheid het SAIL gebied.



