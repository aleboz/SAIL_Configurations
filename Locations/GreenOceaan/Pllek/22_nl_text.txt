Fototentoonstelling NDSM: …eens werden er schepen gebouwd

Locatie: Pllek - Groene Oceaan

Soort event: Cultuur, Educatie, Expositie, Horeca, Nautisch

Fototentoonstelling NDSM
Op de galerij bij Pllek hangt een fototentoonstelling met archieffoto's van de oude NDSM-werf, toen er nog schepen werden gebouwd. Dit in samenwerking met Historisch Centrum Amsterdam Noord en Stichting NDSM-Herleeft. De foto's zijn elke dag te bekijken van 11.00 uur tot sluitingstijd.

Meer informatie: www.pllek.nl

============

Kijkboulevard

Locatie: Pllek - Groene Oceaan

Soort event: Cultuur, Horeca, Muziek, Optreden, Tall Ships en Schepen, Varend Erfgoed

Pllek, Het Rijdend Avontuur en Stichting Trammeland hebben tijdens SAIL 2015 de handen ineen geslagen om een kijkboulevard langs de kade in te richten. Hier kan men op banken, tribunes en andere zitjes in een groene oase genieten van de Sail In, de Sail Out en alle dagen daar tussenin - ver weg van het hectische centrum, het Oranje (stads)hart.

De kijkboulevard is een plek voor Amsterdammers, voor oude scheepsbouwers en voor relaxte toeristen. Maar ook een opstapplaats voor dagtochten naar het Oranje hart en een thuishaven na een dag op het water. Er is genoeg te eten, te drinken, er is (live) muziek en we vertonen twee buitenfilms met een nautisch thema. En dit allemaal met een van de beste uitzichten over het IJ. 

De Kijkboulevard

Woensdag 19 augustus t/m zondag 23 augustus

Van 09:30 tot 23:00 (gratis)

Het is niet mogelijk om te reserveren voor de kijkboulevard. 
Wil je een hapje eten bij Pllek, reserveer dan online voor een tafel in ons restaurant. 

============

Klassieke Live Special

Locatie: Pllek - Groene Oceaan

Soort event: Horeca, Muziek

Klassieke muziek bij onze heerlijke ontbijt- en lunchkaart, met uitzicht op het IJ.

In samenwerking met klassieke muziek DJ’s Mengel & Berg (Classical Music Rave), organiseert Pllek een Klassieke Live Special met een nautisch thema. Klassieke muziek in een modern jasje tijdens een lekker ontbijt of lunch, uit de keuken van Pllek. Met o.a. live optredens van Marlies van Gangelen (hoboïst van Stargaze), Jan van Grootheest (pianist) en een verassingsact.

Meer informatie: www.pllek.nl


