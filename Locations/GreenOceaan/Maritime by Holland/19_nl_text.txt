Bolder werpen

Locatie: Maritime by Holland, Solarboat plein - Groene Oceaan

Soort event: Nautisch, Educatie, Wedstrijd

Kampioenschap bolder werpen bij het Scheepvaart en Transport College
Schuilt er een echte zeeheld in jou? Doe mee aan onze wedstrijd ‘bolder werpen’ en wie weet ben jij straks Kampioen bolder werpen SAIL Amsterdam  2015. Wie wint de strijd om als snelste het touw om onze bolder te krijgen? De winnaar wordt beloond met een leuke prijs! 

============

Demonstratie freefall lifeboats

Locatie: Maritime by Holland, Solarboat plein - Groene Oceaan

Soort event: Nautisch, Educatie, Wedstrijd, Demonstratie

Demonstratie van valbootproeven (freefall lifeboats).
Demonstratie van valbootproeven (freefall lifeboats). MARIN en TNO doen onderzoek naar de  veiligheid van freefall lifeboats. Dit onderzoek bestaat uit modeltesten, waregroottemetingen en simulaties.

============

Informatiepunt Scheepvaart en Transport College

Locatie: Maritime by Holland, Solarboat plein - Groene Oceaan

Soort event: Educatie, Informatieposten

Informatiepunt Scheepvaart en Transport College
Voor een opleiding in scheepvaart, logistiek, haven- en/of procesindustrie, bezoek je de stand van het Scheepvaart en Transport College (STC). Bij het STC kun je terecht voor wereldopleidingen op VMBO- en MBO-niveau in 12 uitdagende sectoren. Kom langs bij onze stand om jouw droombaan te ontdekken! Ook vertellen we je graag meer over ons volwassenonderwijs en HBO- en masteropleidingen. 

============

Maritime by Holland paviljoen

Locatie: Maritime by Holland, Solarboat plein - Groene Oceaan

Soort event: Educatie, Nautisch

Maritime by Holland paviljoen
Het Maritime by Holland paviljoen vind je in de ‘Groene Oceaan’. Geheel in het thema van de maritieme sector ‘High Tech, Hands On’, ontmoet je daar jonge studenten die net hun carrière binnen de maritieme sector zijn gestart. Wat dacht je bijvoorbeeld van de studententeams van de Noordelijke Hogeschool Leeuwarden en de Technische Universiteit Delft? Zij laten je kennis maken met hun boten, die geheel op zonne-energie worden voortgedreven. Ze geven demonstraties met de boten en vertellen over de techniek die daarbij komt kijken. Voor de allerkleinsten is het mogelijk om zelf een mini solar boot te maken.

Wat is er allemaal te beleven in het paviljoen tijdens SAIL?

Het bouwen van je eigen solar bootje.
De zonnebootteams van de TU Delft en NHL zijn met hun zonneboten aanwezig en vertellen jou hier alles over.
Team Delft Challenge geeft uitleg over hun zeilboot en leert jou de techniek van het lijnen splitsen.
Benieuwd welke maritieme opleiding bij jou past? Op het Solarplein kom je alles te weten over de maritieme sector en opleidingen.

============

Pop-up sloopwerf

Locatie: Maritime by Holland, Solarboat plein - Groene Oceaan

Soort event: Educatie, Internationaal

Pop-up sloopwerf
Wat zit er allemaal in een bootje? Ontdek het door er zelf één te slopen. Op de Groene Oceaan kun je vijf dagen lang een pop-up sloopwerf vinden, waar je zelf aan de slag mag met het slopen van 'weesbootjes'.  Bootjes die zijn opgevist uit de Amsterdamse grachten en geen eigenaar meer hebben. Jij mag het bootje slopen. Ook bekijk je tijdens het slopen welke materialen je wel en niet kunt recyclen.

Vanaf woensdag 19 augustus kunnen kinderen met hun ouders aan de gang met het duurzaam slopen van ‘weesbootjes’, die zijn opgevist uit de Amsterdamse grachten. Op de Groene Oceaan (NDSM-werf) is tijdens SAIL Amsterdam 2015, vijf dagen lang een pop-up sloopwerf te vinden. De pop-up sloopwerf is een initiatief van MVO Nederland om het bewustzijn rondom de arbeidsomstandigheden op de sloopstranden van Bangladesh, India en Pakistan te vergroten.

============

Bouw je eigen zonnebootje!

Locatie: Maritime by Holland, Solarboat plein - Groene Oceaan

Soort event: Educatie, Nautisch

Bouw je eigen zonnebootje!
Heb jij altijd al je eigen boot willen bouwen? In het Maritime by Holland paviljoen krijg je de kans om je eigen zonnebootje in elkaar te zetten. Alle materialen die nodig zijn voor het bouwen van een zonnebootje zijn aanwezig. Het zonnebootje bestaat uit een romp, een zonnecel en een propeller. Eerst begin je met het in elkaar zetten van de romp, waarna je de zonnecel en de propeller op de romp monteert. Wanneer het zonnebootje in elkaar zit, kan je hem gaan testen. Bij het Maritime by Holland paviljoen is ook een waterbassin aanwezig waarin je je zelfgemaakte zonnebootje kan testen.

Je mag het zonnebootje mee naar huis nemen, zodat je thuis nog lang kan nagenieten van je zelfgebouwde zonnebootje.



