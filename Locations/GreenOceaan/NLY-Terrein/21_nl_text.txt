Sea Shepherd Nederland

Locatie: NLY-Terrein - Groene Oceaan

Soort event: Nautisch, Educatie

Sea Shepherd Nederland
Sea Shepherd Conservation Society (SSCS) is een internationale non-profit organisatie met als doelstelling het wereldwijd beschermen van het leven in zee. De organisatie is in 1977 opgericht door de Canadese natuurbeschermer Paul Watson. Hij was de eerste mens die zich met een rubberboot tussen walvis en harpoen wierp. Met deze daad trok hij wereldwijd de aandacht. Ruim 35 jaar later zijn directe acties op zee nog steeds het handelsmerk van Sea Shepherd.
Sea Shepherd beroept zich bij haar acties, daar waar bevoegde autoriteiten het nalaten, op het handhaven van internationale wetten en verdragen voor natuurbehoud.

Tegenwoordig is Sea Shepherd Global gevestigd in Amsterdam en een aantal schepen in de vloot varen onder Nederlandse vlag. Ook is in Amsterdam de enige Sea Shepherd Store ter wereld gevestigd.
Tijdens SAIL Amsterdam 2015, zal Sea Shepherd een video presentatie geven over haar huidige verdedigingscampagne voor de grienden van de Faeröer-eilanden: Operation Sleppid Grindini. Uiteraard kunt u zich ook laten informeren over andere campagnes.

meer informatie: www.seashepherd.nl
============

CoralGardening

Locatie: NLY-Terrein - Groene Oceaan

Soort event: Wedstrijd, Cultuur, Expositie, Educatie, Informatieposten

Zie de Formule 1 onder de elektrische boten over het Waterplein scheuren! Futuristische boten strijden vanaf 14.00 uur in een slalom en sprint om de winst.Genieten van de oceaan is afhankelijk van wat er onder water gebeurt. CoralGardening beschermt en herstelt koraalriffen. Kom jij KoraalTuinieren?
Wat maakt een vaartocht bijzonder? De immense blauwe zee en het mariene leven dat je er tegenkomt. Een gezonde oceaan is afhankelijk van het leven onderwater. CoralGardening legt kort en bondig uit hoe dat werkt. En waar de mens de natuur een handje kan helpen!

Koraalriffen beslaan minder dan 0,25 % van de oceaanbodem terwijl ruim 25 % van al het mariene leven afhankelijk is van het koraalrif. Het is de kraamkamer van de oceaan. Gezonde riffen zijn een belangrijke bron van inkomsten voor visserij en toerisme. Zo’n 500 miljoen mensen zijn afhankelijk van gezonde riffen voor hun voedselvoorziening en de bescherming van hun kust. Wist je dat koraalriffen door menselijk handelen met uitsterven worden bedreigd?  

CoralGardening beschermt en herstelt koraalriffen met een innovatieve duurzame vinding. CoralGardening bouwt samen met partners en donateurs kunstmatige riffen, die meteen aantrekkelijk zijn om op te duiken en te snorkelen. Beeldentuinen worden zo aangelegd dat ze schuilplaatsen bieden aan vissen en andere essentiële organismen en er koraal op gekweekt kan worden. 

SAIL Amsterdam 2015

CoralGardening organiseert speciaal voor SAIL, workshops waarbij men actief kan deelnemen aan het tot stand komen van het nieuwste kunstmatige rif dat in Thailand wordt aangelegd. Ook heeft CoralGardening een informatieve stand op de Groene Oceaan.

 

CoralGardening presenteert haar plannen aan het publiek en neemt u mee in de mooie onderwaterwereld. U zult geïnspireerd raken over hoe u ook een positieve bijdrage kunt leveren aan de bescherming van de oceaan en voor behoud van de prachtige onderwaterwereld. 

Workshop

Naar aanleiding van een korte lezing over koraalriffen en de werking van het ecosysteem, gaat men zelf aan de slag om een beeld of een rif te ontwerpen. Onder leiding van een kunstenaar vormt men tijdens de workshop het eigen ontwerp tot een beeld van klei.

Zo ervaart u uit eerste hand de werkwijze van CoralGardening en creëert u iets dat niet alleen nuttig is voor de natuur, maar ook aantrekkelijk is voor de mens! Uit alle creaties worden de mooiste beelden en riffen gekozen. Er zijn leuke prijzen te winnen, waaronder een proefduik!

Dagelijs om 12:00, 14:00, 16:00 en 18:00 uur.

Tekenwedstrijd

U kunt aan de stand van CoralGardening doorlopend in gesprek met de ontwerpers en bouwers van de koraaltuin. Iedereen mag deelnemen aan de tekenwedstrijd, waarbij u met een getekend ontwerp van een beeld een unieke oceaan prijs kunt winnen. 

Houd voor meer informatie de website in de gaten: www.coralgardening.org/nl en volg ons voor het laatste nieuws op www.facebook.com/CoralGardening

Tot SAIL!



