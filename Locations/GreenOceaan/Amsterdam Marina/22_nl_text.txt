SAIL Rode Kruis

Locatie: Amsterdam Marina - Groene Oceaan

Soort event: Besloten activiteit

Het Rode Kruis Amsterdam organiseert samen met stichting SAIL Noord Bijzondere Vaarten voor mensen die niet zelfstandig aan SAIL 2015 kunnen deelnemen. 

Voor de vijfde keer vaart het Rode Kruis Amsterdam mee in een succesvolle traditie. In samenwerking met Stichting SAIL Noord organiseren we in totaal 24 Bijzondere Vaarten voor 6000 gasten, geheel kosteloos. We varen uit voor mensen die in een sociaal isolement leven, chronisch zieken, minder validen, ouderen en mensen die onder de armoedegrens leven. Zo varen bijvoorbeeld koppels mee van het maatjesproject 'Samen in Amsterdam'. De deelnemers aan dit project zijn Amsterdammers die leven in eenzaamheid. Met de Bijzondere Vaarten wil het Rode Kruis deze groep mensen uit het isolement halen en betrekken bij een groot evenement als SAIL. Door met elkaar uit varen te gaan en samen SAIL 2015 te beleven, bieden we verlichting aan diegenen die het door hun sociale situatie moeilijk hebben. Deze dag wordt mede mogelijk gemaakt door de samenwerking met Stichting SAIL Noord en alle vrijwilligers die zich op deze dag belangeloos inzetten. Naast de Bijzondere Vaarten biedt het Rode Kruis Evenementenhulp tijdens SAIL 2015. Langs het IJ staan in totaal 9 posten waar vijf dagen lang 44 vrijwillige hulpverleners per dagdeel klaar staan om Eerste Hulp te verlenen waar nodig. Ook zetten we twee biketeams in, zodat ook op andere plekken Eerste Hulp kan worden verleend. Daarnaast zetten we hulpverleners in tijdens de Bijzondere Vaarten en vaart het vakantieschip Henri Dunant mee tijdens SAIL 2015.

============

Plein van de Toekomst

Locatie: Amsterdam Marina - Groene Oceaan

Soort event: Watersport, Nautisch, Internationaal, Demonstratie, Expositie, Horeca, Muziek, Varend Erfgoed, Wedstrijd

Plein van de Toekomst
De NDSM-werf kleurt groen met de Solar Boat Race! De Formule 1 onder de elektrische boten scheurt over het Waterplein van de NDSM-werf. De populaire NDSM-werf is omgetoverd tot ‘Groene Oceaan’ van ‘duurzaamheid, innovatie & technologie’ en is daarmee het ideale toneel voor de derde editie van de Solar Boat Race. Initiatiefnemer De Groene Grachten organiseert de Solar Boat Race daarom in samenwerking met de sponsor van deze ‘Groene Oceaan’, Maritime by Holland.

Laat je aan wal op het Plein van de Toekomst verrassen door duurzame lease jeans, groene daken, echte 'fairchain' koffie of wijn van onze solar caravan. Organisator De Groene Grachten zet het gedachtegoed van initiatiefnemer Wubbo Ockels voort en laat zien dat duurzaamheid niet minder is, maar ánders en veel leuker!

Op het Plein van de Toekomst zie je hoe duurzame bedrijven de wereld van nu transformeren. Vele van deze bedrijven zijn B Corps; gecertificeerde bedrijven met rigoureuze sociale en milieu standaarden die de wereld verbeteren door te ondernemen. Laat je door ze verrassen; proef het, drink het, test het!

Het Plein van de Toekomst is geopend van 12.00 - 18.00 uur. Je kunt de race goed zien vanaf de tribune op het Plein van de Toekomst. Om 16.00 uur zal de winnaar bekend worden gemaakt met aansluitend de prijsuitreiking door oud-minister Jacqueline Cramer


