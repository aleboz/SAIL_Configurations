Amsterdam Maker Festival

Locatie: Lasloods - Groene Oceaan

Soort event: Demonstratie, Cultuur, Educatie, Horeca, Muziek, Nautisch, Optreden, Wedstrijd, Expositie

Amsterdam Maker Festival
Het Amsterdam Maker Festival wordt in 2015 voor de derde keer georganiseerd. Enkele duizenden bezoekers, van jong tot oud, werden in eerdere edities geïnspireerd. Niet alleen lokale, maar ook internationaal bekende makers zoals Daan Roosegaarde, Marco Cochrane en Julian Dash van Holy Stitch waren in 2014 aanwezig.

Het festival is er om te inspireren, jongeren te interesseren voor techniek, om de Amsterdamse Maker Movement zichtbaar en toegankelijk te maken voor iedereen en makers in contact te brengen met elkaar.

Makers bepalen hoe de wereld eruitziet
We staan aan het begin van een revolutionaire nieuwe manier van produceren. Met de hulp van nieuwe middelen en technieken kun je alles maken wat je bedenkt. Of je nu kok bent of techneut, mode-ontwerper of kunstenaar. Makers bepalen hoe de wereld eruitziet en zijn het levende bewijs dat maken leuk en nuttig is. Overal in de wereld komen nu onafhankelijke en community-driven Maker Festivals op. De ‘Maker Movement’ heeft ook Nederland bereikt.

Festival
Het festival is voor iedereen gratis toegankelijk. Bezoekers kunnen onder andere deelnemen aan workshops, expert-areas bezoeken en kijken naar demonstraties. Dit gebeurt op alle niveaus, zodat het festival niet alleen interessant is voor professionals, maar ook voor hobbyisten, jongeren en kinderen.

Educatie
Het festival wil de bezoeker stimuleren zelf te gaan maken en om na te denken over de plek die maken inneemt in de maatschappij. Hierin ligt de nadruk op jongeren en educatie. ROC van Amsterdam, Hogeschool InHolland en de Hogeschool van Amsterdam werken mee aan het festival. Daarnaast is er een educatieprogramma gestart op 20 Amsterdamse scholen in het voortgezet onderwijs die het maken in hun leerprogramma hebben staan.

Makermarkt
De makermarkt is een onderdeel van het festival. Hier kunnen bezoekers kennis maken met de leukste, hipste en nieuwste makers van Amsterdam en omstreken en hun producten proeven, uitproberen en kopen.

============

Inholland @ SAIL

Locatie: Lasloods - Groene Oceaan

Soort event: Demonstratie, Educatie

Kom kijken naar de student innovaties van Hogeschool Inholland: De Biobased Scooter, Zebraprint afvalbakken, Argo duikboot, Eco Racer Apollo en de bamboefiets. 

De Biobased Scooter (Be.e), de duurzaamste scooter ter wereld. Afvalbakken met zebraprint, die warmte reguleren en insecten weren. De Argo duikboot, een op menselijke kracht werkende duikboot. De Eco Racer Apollo, een racewagen met 3D-geprinte onderdelen. De bamboefiets, een fiets met frame van bamboe. Kom op donderdag 20 en vrijdag 21 augustus bij ons langs en bewonder deze innovatieve producten, die gemaakt zijn door Inhollandstudenten. We gaan je ook verleiden om mee te doen en mee te denken. Bedenk jouw innovatiewens voor op de innovatiewand en ding mee naar onze duurzame prijs. Jongeren met ondernemende ambities zijn welkom bij onze startup-campus. 

============

ROCvA @ SAIL

Locatie: Lasloods - Groene Oceaan

Soort event: Demonstratie, Educatie, Horeca

ROCvA @ SAIL
Het ROC van Amsterdam Fablab bestaat uit verschillende open labs; ruimtes waar je makkelijk binnenstapt en waar de studenten van het ROC van Amsterdam hun innovatieve en creatieve talenten laten zien op het gebied van horeca, mode, techniek en vormgeving.

============

SummerLabb

Locatie: Lasloods - Groene Oceaan

Soort event: Cultuur, Educatie, Expositie

SummerLabb
YouTech stand met proefjes en een 'professor' , Upcycling: shirt vermaken tot tassen en oude banners vermaken tot portemonnees , straaljagers vouwen van papier en een 3D hologram maken dmv cd hoesjes ,  'Living Articles by YouTech' met het Wormenhotel: uitleg en geshowd

============

Noordje op de NDSM-werf

Locatie: Lasloods - Groene Oceaan

Soort event: Cultuur, Educatie, Expositie, Muziek, Nautisch, Theater, Varend Erfgoed, Rondleiding, Beeldende kunst

NOORDJE OP DE NDSM-WERF – tot 14 jaar. 
Spannende (doorlopende) interactieve workshops langs goed bewaarde schatten, door en over de NDSM-werf.  Wat ooit een bedrijvigheid was vol zwetende lassers en soepele mallen-makers, is nu een hippe kunststad en tijdens SAIL Amsterdam 2015 een werf vol authentieke schepen. Gewapend als ontdekkingsreiziger ga je op pad met echte speurders-attributen zoals een vergrootglas, een fijnschrijver en kwastjes. Met je vondst creëren we levensgrootte Origami schepen, eigenhandige relikwieën, theaterstukken met decors en een dagelijks SAIL journaal.  

WORKSHOP NAUTISCH ERFGOED | SCHATZOEKEN 
door Beeldend Kunstenaars Pavel van Houten en Richtje Reinsma 
Deze workshop gaat over het idee van een schat als relikwie, waarbij het geloof en bijgeloof in de scheepvaart aan bod komt. Samen gaan we op onderzoek naar de meest bijzondere objecten in de Lasloods. Wie weet vind jij nog wel een verdwaalde laselektrode, een stukje roest of stof uit de tijd dat de enorme schepen hier werden gebouwd. Aanwezig zijn loopjes, handmicroscopen, onderzoekskoffers, meetapparatuur en kwastjes. 

-DOORLOPENDE- WORKSHOP SAIL JOURNAAL
door fotograaf Sanne Noorlander en beeldend kunstenaar Lilian Stolk
Reis mee over de werf en breng deze in kaart in woord en beeld. De plattegronden van Jan Rothuizen dienen hierbij als basis, waarbij de NDSM-werf tijdens SAIL Amsterdam 2015 tot in detail opgetekend, opgemeten en beschreven wordt. 
Daarnaast hebben we ons eigen jonge persafdeling op de werf tijdens SAIL Amsterdam 2015! Ben jij voor een dag een hoofdredacteur, journalist of illustrator? Je kunt de hele dag inlopen, van donderdag tot en met zaterdag. Samen maken we een krant vol artikelen, foto’s, gedichten en tekeningen. Vrijdag, zaterdag en zondag vindt je deze krant vers gedrukt op het festivalterrein om mee te nemen. 

WORKSHOP LEVENSGROOT ORIGAMI
door (grafisch)vormgever Tjitske en Iteke Hemkes
Bewapend met stempelkaart en schipperspet leer je hoe het er ooit aan toe ging op de NDSM-werf als nautisch en industrieel dorp. Een interactieve tour vol verhalen en speciaal ontworpen objecten met geluid. Wat werd er eigenlijk vervoerd op die enorme schepen? En wat zouden de schepen van SAIL Amsterdam 2015 nu vervoeren? In deze origami-les ontwerp je uiteindelijk zelf een levensgroot schip van papier met je eigen reisverhaal. 

WORKSHOP THEATER | DECOR 
door Stichting Trammeland
Een spannende interactieve route met als eindpunt twee bijzondere trammetjes, die hier na de sluiting van de scheepswerf gestationeerd werden. Wie zouden hier wonen, werken en eitjes bakken in de ochtend met uitzicht op alle schepen? Tijdens de speurtocht over het festivalterrein van SAIL Amsterdam 2015 verzamel je beelden, geluiden en karakters en eindigen we de workshop met een spel- en theateropdracht bij de tram, waarbij al deze verzamelde beelden en geluiden een rol spelen.

