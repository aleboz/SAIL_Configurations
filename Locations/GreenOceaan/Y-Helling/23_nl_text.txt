The Ocean Cleanup

Locatie: Y-Helling - Groene Oceaan

Soort event: Demonstratie, Educatie, Nautisch

The Ocean Cleanup
Deze maand zullen ongeveer 30 schepen de Great Pacific Garbage Patch in parallel oversteken. Zeilend van Hawaï naar de westkust van de Verenigde Staten, zal de expeditie een oppervlakte van 3.500.000 km2 bestrijken. In drie weken zullen meer plastic metingen worden gedaan dan er zijn gedaan in de afgelopen 40 jaar.

In augustus 2015 zeilen tientallen jachten van Hawaï naar de westkust van de Verenigde Staten, om het plastic in de oceaan in kaart te brengen. Daarbij werkt The Ocean Cleanup samen met de organisatie van de 2015 Transpac Yacht Race. Na afloop van de competitie, die in Honolulu eindigt, worden Transpac jachten uitgerust met meetapparatuur en varen ze terug naar de westkust via de zogenaamde Great Pacific Garbage Patch, de grootste accumulatie van oceanisch plastic afval. Behalve de Transpac-schepen doen er nog een aantal andere vaartuigen mee aan de expeditie.

De vervuiling door plastic is zo groot, dat het leven in de oceaan wordt bedreigd en de visserij, de scheepvaart en het toerisme er economisch onder lijden. Ook de gezondheid van de mens is in gevaar: giftige stoffen hechten zich aan het plastic, hopen zich op in de voedselketen en komen zo in ons eten terecht. 

The Ocean Cleanup heeft zich ten doel gesteld om de vervuiling door plastic in de oceaan op te ruimen en ontwikkelt daarvoor speciale cleanup technologie. In 2016 wordt een eerste pilot van het systeem gestart in de Japanse kustwateren. Het doel is om het systeem rond 2020 op volle schaal in te zetten in de Great Pacific Garbage Patch. In 2015 zijn we druk met de voorbereidingen: om de technologie te optimaliseren voeren we uitgebreide studies en praktijktests uit, maar doen ook verder onderzoek naar de vervuilingsgraad en de verspreiding van het plastic in de oceanen.

The Mega Expedition is onderdeel van dit uitgebreide onderzoek naar het plastic vervuilingsprobleem. Door het gelijktijdig nemen van monsters op verschillende breedtegraden van de Great Pacific Garbage Patch, krijgen we een nauwkeuriger beeld van de hoeveelheid drijvende plastic aldaar. Met de hulp van de deelnemende zeilschepen komen we een stap dichterbij het opruimen van het plastic in de wereldzeeën. De gegevens die we tijdens de Mega Expedition verzamelen zijn van groot belang voor het doorontwikkelen van onze technologie.

Tijdens SAIL Amsterdam 2015 laat The Ocean Cleanup bezoekers kennis maken met deze ongeëvenaarde expeditie.

Klik hier voor meer informatie

============