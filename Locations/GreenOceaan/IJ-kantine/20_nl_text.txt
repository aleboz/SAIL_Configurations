Team Brunel

Locatie: IJ-kantine (achter parking) - Groene Oceaan

Soort event: Expositie, Nautisch

De Nederlandse deelname aan de afgelopen Volvo Ocean Race is te bekijken vanaf de kade tijdens Sail Amsterdam 2015. Bezoek de Teambase en beleef hoe het team 9 maanden lang de ruwe ontberingen van de zee heeft getrotseerd.

De Volvo Ocean Race: Zonder twijfel de meest spectaculaire zeilrace rond de wereld. De eerste race startte 40 jaar geleden, in 1973, onder de naam Whitbread Round the World Race. In 1999 is de race omgedoopt in Volvo Ocean Race. De boten komen in de meest bizarre omstandigheden met hoge golven, bittere kou en stormen. Maar niet minder zwaar zijn de windstiltes en hitte. De start van de race vond plaats op 4 oktober 2014 in het Spaanse Alicante. Negen etappes en vier oceanen later finisht de race op 27 juni 2015 in Gothenburg in Zweden. Voor het eerst in de geschiedenis is er gevaren met de V65, One Design. Elke boot is gelijk, dus het team maakt het verschil. Dit voorspelt dat de race spannender dan ooit is. 

Team Brunel is de Nederlandse boot die deelneemt in de Race. Het is een inititatief van Sailing Holland, een samenwerking van de succesvolle zeilers Bouwe Bekking, Gideon Messink en Gerd-Jan Poortman. Samen gingen zij op zoek naar sponsoren. Niet 1 grote sponsor, maar een samenwerking van verschillende bedrijven. Door de krachten te bundelen is een mooie samenwerking ontstaan van titelsponsor Brunel en de sponsors Schouten Global, Robeco en Moduleo. EY en Gaastra zijn subsponsor.

============

Volvo Ocean Race Experience

Locatie: IJ-kantine (achter parking) - Groene Oceaan

Soort event: Cinema, Expositie, Nautisch, Wedstrijd

Volvo Ocean Race Experience
Ervaar het leven op een Volvo Ocean 65 en stap aan boord van de cross section, een doorsnede van de romp op werkelijke schaal.


