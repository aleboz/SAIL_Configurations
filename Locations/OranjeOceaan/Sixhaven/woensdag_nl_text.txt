Saluut Protocollair

Locatie: Sixhaven - Oranje Oceaan

Soort event: Cultuur, Nautisch, Tall Ships en Schepen, Internationaal

Tijdens de SAIL-In worden de deelnemende Tall Ships en andere belangrijke schepen op de kop van de Sixhaven aan het IJ verwelkomd volgens een eeuwenoude traditie.

Vanaf de kop van de Sixhaven worden de schepen welkom geheten op SAIL Amsterdam 2015. De twee kanonnen worden gebruikt om saluutschoten mee te lossen, terwijl de internationale bemanningen van de Tall Ships zich op het dek verzameld hebben. Na de schoten volgt de vlaggengroet. De Nederlandse vlag van de hoofdmast, die op kop van de Sixhaven staat, gaat driekwart naar beneden. Het te verwelkomen schip volgt dit voorbeeld en laat ook de vlag zakken. Aansluitend wordt het volkslied van het land van herkomst van het betreffende schip ten gehore gebracht, de vlag van de hoofdmast wordt weer gehesen en ook het schip hijst zijn vlag terug naar de top. 

Met de vlaggen fier in de masten komt het saluut ten einde en kan het schip veilig de Oranjehaven (IJhaven) binnenvaren om daar vervolgens een geweldig SAIL-evenement tegemoet te gaan.

=====

