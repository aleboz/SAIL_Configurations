Spelevaren Nautiek / Oost het water op

Locatie: Aquarena (Jong Oranje) - Oranje Oceaan

Soort event: Educatie, Nautisch, Verplicht Aanmelden

Kom Spelevaren tijdens Sail en ontdek hoe leuk het is om te zeilen, kanoën, suppen, roeien en waterskiën.

In een co-creatie met Stichting Sail Amsterdam, organiseert Delta Lloyd en Nautiek Vaaropleidingen ook tijdens deze edititie weer het Spelevaren. De kern hiervan is om kinderen kennis te laten maken met watersporten. Er is GEEN instapniveau vereist. Wel een ZWEMDIPLOMA. Kinderen varen altijd met een zwemvest aan. Ouders moeten toestemming geven en inschrijven is verplicht. Dit kan ter plaatse. Kinderen kunnen deelnemen aan: Zeilen, Kanoën, Suppen en Waterskiën.

Het project Oost het Water Op wordt tijdens SAIL 2015 feestelijk afgesloten. Oost het Water Op is te vinden op "Jong Oranje" in de Bogortuin. In de afgelopen 2 jaar hebben zo'n 5000 kinderen via hun basisschool kennis kunnen maken met de verschillende watersporten zoals Zeilen, Surfen, Kanoën en Roeien. Het project is uitgevoerd door Kanovereniging Oostelijk Havengebied, Surfcenter IJburg en Zeilschool Nautiek, daarbij ondersteunt door stadsdeel Oost met subsidie van NOC/NSF. 

Op woensdagmiddag is het Spelevaren terrein exclusief toegankelijk voor buurtbewoners. 

============

Optimist on Tour

Locatie: Aquarena (Jong Oranje) - Oranje Oceaan

Soort event: Demonstratie, Nautisch, Kinderen

Word baas op het water! Kom zeilen, kanoën, suppen, gamen en lopen over water tijdens de Optimist on Tour.

Delta Lloyd meert tijdens SAIL aan met de Optimist on Tour. Het leukste en leerzaamste feest op het water waar kinderen kunnen leren zeilen in een optimist. Daarnaast zijn er andere activiteiten zoals kanovaren, over het water lopen, de zeilgame spelen en proefjes doen in het waterlaboratorium. Op deze manier maakt de Optimist on Tour kinderen enthousiast voor de watersport.


