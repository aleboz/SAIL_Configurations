NK Waterfietsen

Locatie: Kop Java - Oranje Oceaan

Soort event: Watersport, Wedstrijd

NK Waterfietsen
Word jij de allereerste Nederlands Kampioen Waterfietsen? De Staatsloterij organiseert tijdens SAIL2015 op de Kop van Java het NK Waterfietsen. Kom bij ons langs en ga de uitdaging aan. De uiteindelijke winnaar mag zich Nederlands Kampioen Waterfietsen noemen en krijgt uiteraard een mooie prijs. Iedere dag van SAIL zijn er voorrondes waarbij de snelste dame en heer van de dag doorgaan naar de finale op zondag. Deze wordt begeleid door niemand minder dan Leontien Zijlaard-Van Moorsel. 

Het idee van het NK Waterfietsen is eenvoudig. De waterfiets is een racefiets die gedragen wordt door twee drijvers. In een waterbassin met een diameter van 27,5 meter fietsen twee deelnemers een rondje tegen elkaar. Beiden starten aan hun eigen kant van het bassin. De snelste wint. Per dag gaat er één dag winnaar door naar de finale op zondag. Daag je vriend, moeder of zus uit en wie weet ben jij de allereerste Nederlands Kampioen Waterfietsen. 

Dagwinnaars
Aan het einde van de dag krijgen de dag snelsten een bericht. Zij worden op zondag 23 augustus verwacht voor de grote finale waarin je naast de titel Nederlands Kampioen Waterfietsen kans maakt op unieke prijzen. 

Programma per dag

Het programma voor het NK Waterfietsen ziet er als volgt uit:

Woensdag 19 augustus

11.00 uur tot 22.00 uur voorrondes

Donderdag 20 augustus

11.00 uur tot 12.00 uur Voorrondes NK

12.00 uur tot 15.00 uur  Prominentenmiddag. Speciale NK editie met tal van bekende sporters. Je    krijgt de kans om een van de sporters uit te dagen voor een rondje in de    waterfietsbak.

15.00 uur tot 17.00 uur Voorrondes NK

19.30 uur tot 22.00 uur  Voorrondes NK

Vrijdag 21 augustus

11.00 uur 22.00 uur  Voorrondes NK

Zaterdag 22 augustus

11.00 uur tot 22.00 uur  Voorrondes NK

Zondag 23 augustus

11.00 uur tot 13.00 uur  Voorrondes NK

13.00 uur tot 15.00 uur FINALE NK Waterfietsen 

Aansluitend prijsuitreiking

Deelname aan het NK Waterfietsen kan vanaf 18 jaar en kan alleen door je op de dag zelf aan te melden. Er is geen mogelijkheid om je vooraf in te schrijven. 

Voor meer informatie ga naar:
www.staatsloterij.nl/sail2015

=====

NK Waterfietsen Prominentendag

Locatie: Kop Java - Oranje Oceaan

Soort event: Watersport, Wedstrijd

NK Waterfietsen Prominentendag
Op de donderdag van SAIL zullen bekende Nederlandse sporters het op de waterfiets tegen elkaar opnemen. Een keur aan topsporters die samen goed zijn voor meerdere gouden medailles en internationaal naam en faam hebben gemaakt in hun sport. De volgende sporters zullen op donderdag 20 augustus plaatsnemen op onze waterfietsen en de strijd tegen elkaar aan gaan

Leontien Zijlaard-Van Moorsel, Ronald de Boer, Sjinkie Knegt, Rintje Ritsma, Nicolien Sauerbreij, Barbara de Loor, Gert Jacobs, Leon van Bon en Rob Witschge. 

Naast een onderlinge strijd bieden we het publiek op SAIL de mogelijkheid om een van de sporters uit te dagen. 
