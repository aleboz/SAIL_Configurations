Hollandse Helden

Locatie: Koffiehuis KHL - Oranje Oceaan

Soort event: Cultuur, Educatie, Expositie, Nautisch, Tall Ships en Schepen

Hollandse Helden
Expositie

De crème de la crème van de Nederlandse Tall Ships, De Eendracht, De Europa, De Gulden Leeuw, De Morgenster, De Oosterschelde, De Stad Amsterdam en De Wylde Swan, heeft zich verenigd en presenteert zich tijdens Sail Amsterdam onder de naam ‘Hollandse Helden’. In het KHL te Amsterdam wordt een tijdelijke foto-expositie ingericht met beelden van de schepen op hun spannende reizen en bijzondere avonturen op zee. U ziet niet alleen de prachtigste foto’s van de schepen op hun verre reizen, maar u kunt ook kennis maken met de bemanning van de schepen en zo meer te weten komen over het meevaren op deze Tall Ships. 

Wereldwijd

Meezeilen op een Tall Ship is een unieke ervaring. U bent niet alleen gast aan boord, maar ook onderdeel van de bemanning. U draait mee in het wachtsysteem en de bemanning vertelt u alles over het zeilen van een Tall Ship. U heeft geen zeilervaring nodig om mee te zeilen naar unieke bestemmingen over de hele wereld zoals de Caribbean, Cuba, Antarctica, Afrika, Schotland en Scandinavië. De focus van de reizen ligt op het ontdekken van bijzondere plekken over de hele wereld, per zeilschip.