Shantykoor Nootdweer

Locatie: IJplein Muziektent - Oranje Oceaan

Soort event: Muziek, Optreden

Shantykoor Nootdweer
Besmet met het shanty-virus besloot een vijftiental zangers, gesteund door het bestuur, over te gaan tot het oprichten van een heus shanty-koor.

De periode van de Scheepsmaatjes van het Zeister Mannenkoor brak aan. Het eerste optreden, tijdens een Indische feestavond, waarin afwisselend shanty's, smartlappen en muziek van tante Leen (Kassian, die ouwe tijd) werd gezongen, betekende de definitieve doorbraak.

Tijdens de eerste vergadering van de regelaars (Wim Koerts, Henk ter Voorde en Ad Westerveld) op 25-04-1999 werd besloten dat de toekomst van het koor op zee ligt: dus het zingen van SHANTY and SEASONG. Onder de nieuwe naam Nootdweer gaat de groep zich toeleggen op shanty's en seasongs. Op 30 mei 2001 vond de 1e oprichtingsvergadering van Nootdweer plaats. Vanaf die datum gaat Nootdweer als een zelfstandig koor verder. Op dit moment bedraagt het aantal 63 leden. 

=====

Nusodia

Locatie: IJplein Muziektent - Oranje Oceaan

Soort event: Muziek, Optreden

Nusodia
Nusodia is een west-afrikaanse percussie- en dansgroep, gebaseerd op de traditie van Burkina Faso. Kenmerkend voor Nusodia is de leidende rol van de melodieuze instrumenten zoals de balafon (xylofoon) en de ngoni (afrikaanse harp). 

De percussie is als het ware daarom heen gebouwd. Dit levert een geheel eigen, wat groovy sound op. De groep komt uit Amsterdam en bestaat uit 11 percussionisten en danseressen/zangeressen van West-Afrikaanse, Surinaamse en Nederlandse afkomst. Hiermee wil de oprichter, Issa Zina, een brug slaan tussen de verschillende culturen in een muzikale ontmoeting.

=====

Gospelkoor Elzabad Voices

Locatie: IJplein Muziektent - Oranje Oceaan

Soort event: Muziek, Optreden


Gospelkoor Elzabad Voices
De naam van het gospelkoor ELZABAD VOICES betekent door God gegeven. Zij zingen black gospel liederen en bestaan uit 20 leden. De dirigent is Paul Menig. Ze hebben reeds op verschillende plaatsen opgetreden. Onlangs hebben zij meegedaan met de Bijlmer wijksafari van Adelheid Roosen. Verder hebben ze opgetreden in verschillende kerkgenootschappen, zoals in Mijdrecht, Amsterdam Zuidoost en ook in het Afrika museum in Nijmegen.

=====

Nieuwendammer Shantykoor

Locatie: IJplein Muziektent - Oranje Oceaan

Soort event: Muziek, Optreden

Nieuwendammer Shantykoor
In de vijftiger jaren op de Nieuwendammerdijk in Amsterdam: Op een huiverige en kille avond zochten twee duistere figuren de beschutting op van een warme herberg aan de Nieuwendammerdijk. De wind sloeg de regen met vlagen tegen de ruiten en het spookte vreselijk op het IJ. De deur van het cafe sloeg met een slag open, en de mannen met hun hoge kragen en blauwe mutsen namen de koude wind en de natte regen mee. Een huivering ging door de overige aanwezigen. Gelukkig ging de deur dicht en de warmte keerde terug.

Na het nuttigen van een aantal tinnen kroezen bier kwam er een nog al duistere vrouw bij hen aan tafel zetten en ze fluisterden zacht en heimelijk. Ook ontstond bij een van hen een zacht gezang. Het was een oud zeemans lied, maar waar over het ging, dat wist niemand. Ook de zanger wist het niet. Het was een oud lied over de Duivelse Gaten ten noorden van Engeland. Dat wist de zanger nog wel, maar waar het precies over ging bleef de vraag. Het was een duistere taal, waarin het gezongen werd. Dit is het begin van het echte Amsterdam Noord Shantykoor.

=====

Harmoniecorps Tuindorp-Oostzaan

Locatie: IJplein Muziektent - Oranje Oceaan

Soort event: Muziek, Optreden

Harmoniecorps Tuindorp-Oostzaan
Het orkest van Harmoniecorps Tuindorp bestaat op het moment uit ca. 45 enthousiaste muzikanten. Sinds augustus 2009 is Bert Willemsen dirigent.

De bezetting bestaat uit: klarinetten, fluiten, saxen, hoorn, trompetten, trombones, tuba’s, bas en slagwerkers. Vooral de klarinetsectie kan nog wel wat versterking gebruiken. Het doel van HCT is om op een prettige manier met elkaar muziek te maken. Het repertoire is zo breed mogelijk: bewerkingen van klassieke muziekwerken, musical- en filmmuziek en eigentijdse werken, speciaal geschreven voor harmonieorkesten en populair repertoire zitten standaard in de map. Het leukste orkest uit Amsterdam Noord.

=====

K-Beng

Locatie: IJplein Muziektent - Oranje Oceaan

Soort event: Muziek, Optreden

K-Beng
Feestband k-BENG!! is een veel geboekte partyband uit Zuid Holland met honderden optredens op de CV heeft Feestband k-BENG!! een geweldige referentielijst opgebouwd. Zo speelde de band bijvoorbeeld op 1 januari 2010 in het Concert Gebouw A’dam op de nieuwjaarsreceptie van de gemeente A’dam, op SAIL Amsterdam 2010 en het kampioensfeest van de AFC AJAX in 2011. 

Feestband k-BENG!! speelt zowat alles. Natuurlijk al de classics maar ook recent werk. Altijd herkenbaar en dansbaar voor iedereen. De band heeft een top reputatie opgebouwd en wordt aangeboden door alle artiesten- en evenementenbureaus. 

Wil je een kNAL? Kom naar k-BENG!!


