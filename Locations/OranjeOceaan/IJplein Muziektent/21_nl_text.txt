Shantykoor Het Roer Om

Locatie: IJplein Muziektent - Oranje Oceaan

Soort event: Muziek, Optreden

Shantykoor Het Roer Om
Shantykoor “Het Roer Om” uit Barneveld bestaat sinds 2007, heeft 55 zangers en is een muziekgroep waarin accordeon, gitaar, bas en drum vertegenwoordigd zijn. 

Het repertoire omvat op dit moment ruim 60 nummers (meest 2 of 3-stemmig, zowel Nederlands, Engels als Duits talig). Onze huidige dirigente, die vanaf het begin aan het koor is verbonden, heeft aangegeven dat het tijd is voor een wisseling van de wacht. Plezier in het zingen en het optreden is een belangrijke drijfveer om lid te zijn van het koor.

=====

Maria de Fatima

Locatie: IJplein Muziektent - Oranje Oceaan

Soort event: Muziek, Optreden

Maria de Fatima
Maria de Fátima (Lissabon, 1961) is een Portugese fadozangeres, woonachtig in Nederland. Ze begon al vroeg met de fado, en nam op haar 12e een album op. Op haar 14e won zij de "Grande Noite de Fado", de belangrijkste prijs op het gebied van de fado. In Portugal trad ze op met onder meer Amália Rodrigues, Jorge Fernando en Camané. 

Sinds eind jaren tachtig woont ze in Amsterdam en geeft ze concerten in binnen- en buitenland. Haar repertoire bestaat voornamelijk uit liederen van Amália Rodrigues en eigen geschreven liederen. In 2002 maakte Maria de Fátima samen met haar groep Rosário het album ‘Foi Deus’, die een verrassende combinatie bevat van traditionele fado met folk- en New age-elementen. Ook in Portugal werd dit album enthousiast ontvangen. In 2009 toerde ze met zanger Thé Lau door Nederland en België met het programma 'Tussen Schelde, Amstel & Taag'. De begeleidingsgroep van Maria de Fátima bestaat uit de volgende muzikanten: Daniël Raposo (Portugal) op Portugese gitaar, Hans van Gelderen (Nederland) op klassieke gitaar en Felix Hildenbrand (Duitsland) op de contrabas.

=====

Sarah-Jane

Locatie: IJplein Muziektent - Oranje Oceaan

Soort event: Muziek, Optreden

Sarah-Jane
Sarah-Jane is een muzikale duizendpoot. Naast het feit dat zij aan een solo carrière werkt en regelmatig optreedt met haar band ‘The Xperience’, is zij ook een lid geweest van het “ZO! Gospel Choir wat het programma Korenslag won in 2011. In 2010 zong ze al de sterren van de hemel met haar band op de Nieuwmarkt voor alle bemanningsleden van SAIL Amsterdam 2010. 

Sarah-Jane heeft vanaf September 2011, 7 maanden lang getoerd door de Nederlandse theaters met de ‘Soul Sisters’. Verder heeft zij voor verschillende artiesten backing vocals gedaan o.a. Rita Marley, Berget Lewis, Jenny Lane, Steffen Morisson, Jayh Jawson, Darryl, Kalibwoy, Zwart Licht, e.v.a. Sarah-Jane heeft tevens getoerd met Trijntje Oosterhuis, Berget Lewis & Julya Lo’ko tijdens het Dillon Lewis Project: “Girls Behind The Scene “. Ook was zij te bewonderen tijdens Tv-opnames van RTL Boulevard, De Wereld Draait Door, Koffiemax en Life 4 You. In 2014 bracht Sarah-Jane haar eerste single Psychedelic Love uit, waarmee ze door Radio 6 uitgeroepen werd tot New Soul and Jazz Talent. Soulzangeres Sarah-Jane won november 2014 de Amsterdamse Popprijs. 

Ze overtuigde de jury met 'een show die af is', 'haar toffe podiumpresentatie' en 'haar geweldige stem.' In 2015 heeft ze het dak er af laten gaan op het Noorderslag festival.

Nu op SAIL Amsterdam 2015 laat ze met een sensuele soul show zien dat die prijs terecht was. 

=====

Down Town Dixie Society

Locatie: IJplein Muziektent - Oranje Oceaan 

Soort event: Muziek, Optreden

Down Town Dixie Society
Een acht koppige dixielandgroep met een repertoire van Jazz, Dixieland, Blues, Elvis maar ook Nederlandstalige liedjes in dixieland style. Binnenkort vieren ze hun jubileum met een concert in De Melkweg in Amsterdam.

=====

K'Ribe

Locatie: IJplein Muziektent - Oranje Oceaan

Soort event: Muziek, Optreden

K'Ribe
K` Ribe is een mini Lively-Band bestaande uit 7 ervaren musici die door de jaren heen met veel grote bands in de Latin-, Zouk-, Antilliaans- en Internationale scene hebben opgetreden. De 2 blazers erbij zorgen voor dát extra LIVE-effect in de band. 

K`ribe speelt Caribisch muziek op zijn breedst, namelijk een swingend repertoire met Bachata, Kizomba, Merengue, (Antilliaans) Ritmo Kombina, Salsa & Zouk .

Kortom, voor een avond vol afwisselende muziek, gezelligheid, sfeer, passie en interactie.



