Junior Jazz Unlimited Big Band

Locatie: IJplein Muziektent - Oranje Oceaan

Soort event: Muziek, Optreden

Junior Jazz Unlimited Big Band
De Junior Jazz Unlimited Big Band bestaat uit 18 jongeren van 13 tot 18 jaar die al meerdere jaren onder de leiding van Peter Guidi op hoog niveau jazzmuziek spelen. Het repertoire bestaat uit klassieke bigband nummers, aangevuld met funk- en soul. 

Onlangs werden zij gevraagd om bij de Nederlandse première van de film Whiplash te spelen. De band treedt regelmatig op, zoals 8 maart jl. in Tivoli ter gelegenheid van de uitreiking van de NPO Radio4 Prijs aan het Prinses Christina Concours. Andere podia waar zij gespeeld hebben zijn The North Sea Jazz Festival, Het Concertgebouw, BIMhuis en Paradiso. In oktober 2015 gaan zij voor een Cultural Exchange naar New York, dit is een 'once in a lifetime'. En natuurlijk een optreden op SAIL is een hele mooie ervaring en een ‘generale repetitie’ voor de optredens in New York.

=====

Zeemanskoor Rumor di Mare

Locatie: IJplein Muziektent - Oranje Oceaan

Soort event: Muziek, Optreden

Zeemanskoor Rumor di Mare uit Leiden onderscheidt zich door een uitgebreid en eigenzinnig repertoire en is winnaar van diverse festivals. 

Tijdens optredens in binnen- en buitenland vertolkt het koor als geen ander de sfeer van de traditionele shanties en zeemansliederen, maar ook roeiliederen vanuit de hele wereld. Onder professionele leiding van dirigent Harm Huson, en met begeleiding van diverse muzikanten, wordt met een aanstekelijk enthousiasme een internationaal repertoire van bekende en vooral ook minder bekende liederen ten gehore gebracht, niet alleen in het Nederlands, maar ook in het Frans, Engels, (plat)Duits, Russisch, Pools, Indonesisch en Afrikaanse talen. 

=====

Willie en de Billies

Locatie: IJplein Muziektent - Oranje Oceaan

Soort event: Muziek, Optreden

De carrière van Willie begon in de late jaren zeventig. Na een geweldige reputatie opgebouwd te hebben in het live circuit belandde Willie's single 'Waarom kreeg ik van jou een straatverbod' zelfs op de verzamelelpee 'Alle dertien te gek, weetjewel...'. 
En het werd stil... Tot 2001! Want Willie is terug!

Samen met een nieuwe begeleidingsband, bestaande uit de top van het genre, gaat hij verder waar hij destijds noodgedwongen moest stoppen. Met het beste uit het repertoire van vakbroeders als Jacques Herb, Henk Wijngaard, André Hazes en Ben Cramer is al bijna 15 jaar lang geen podium meer veilig voor Willie en de Billies... Gezellug!
