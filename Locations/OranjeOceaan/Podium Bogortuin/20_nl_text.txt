Telekids RTL / Delta Lloyd

Locatie: Podium Bogortuin - Oranje Oceaan

Soort event: Muziek, Optreden

Telekids RTL / Delta Lloyd
De Telekids Disco Show is een 3-uur durende all-in show waarin de specialeTelekids kinder-DJ de kids laat dansen, zingen en springen op de allerleukste muziek. Tijdens de show zijn er Telekids spelletjes waarbij er originele Telekids-goodies te winnen zijn. Naast de DJ zijn er ook twee Telekids-promomeiden die meedansen en foto’s maken van de kids. De foto’s kunnen de kinderen na de show downloaden via www.telekids.nl

Op vrijdag 21 augustus treedt Yes-R op van 12:15 tot 12:45

En op zondag 23 augustus treedt Yes-R op van 12:00 tot 12:30 

=====

Pats Boem!

Locatie: Podium Bogortuin - Oranje Oceaan

Soort event: Muziek, Optreden, Theater

Pats Boem!
Pats Boem! Is er helemaal klaar voor om de kinderen te vermaken! Wij brengen een splinternieuwe show met veel theater, comedy, muziek, entertainment, slapstick en interactie met de kinderen. Gegarandeerd feest! 

De band bestaat uit vier doorgewinterde entertainers die hun sporen hebben verdiend bij o.a. De Band Krijgt Kinderen, Te Zotte Zeehonden en Hans Liberg. 

Ze hebben elkaar nu gevonden bij Pats Boem! De vier vrienden spelen samen een show die bol staat van meezingliedjes en comedy. 

Oude hits in een nieuw swingend jasje, of juist nieuwe liedjes: iedereen kan meedoen met Pats Boem!, zelfs je vader en moeder! 

Boekesteijn, Dr. Rhythm, DJ Flex en Bep maken je flink aan het lachen met hun zottigheid: de zanger gaat ineens basketbal spelen, de zangeres moet eerst nog auditie doen, de DJ heeft supersnelle beats en de drummer leest liever een boek. 

Er gaat ook weleens wat mis, maar je verveelt je geen seconde! Ontploffende telefoons en hiphopbeats worden in hoog tempo afgewisseld met liedjes over pindakaas, de bibberaties en verliefdheid. ‘Hoe doen ze dat, dat buikspreken?’ 

‘Wat is dat voor geheimzinnige rode knop?’ Je gaat het beleven!  Doe vooral mee met de fratsen van Pats Boem!: het is feest!

=====

Shantykoor Nootdweer

Locatie: Podium Bogortuin - Oranje Oceaan

Soort event: Muziek, Optreden

Shantykoor Nootdweer
Besmet met het shanty-virus besloot een vijftiental zangers, gesteund door het bestuur, over te gaan tot het oprichten van een heus shanty-koor.

De periode van de Scheepsmaatjes van het Zeister Mannenkoor brak aan. Het eerste optreden, tijdens een Indische feestavond, waarin afwisselend shanty's, smartlappen en muziek van tante Leen (Kassian, die ouwe tijd) werd gezongen, betekende de definitieve doorbraak.

Tijdens de eerste vergadering van de regelaars (Wim Koerts, Henk ter Voorde en Ad Westerveld) op 25-04-1999 werd besloten dat de toekomst van het koor op zee ligt: dus het zingen van SHANTY and SEASONG. Onder de nieuwe naam Nootdweer gaat de groep zich toeleggen op shanty's en seasongs. Op 30 mei 2001 vond de 1e oprichtingsvergadering van Nootdweer plaats. Vanaf die datum gaat Nootdweer als een zelfstandig koor verder. Op dit moment bedraagt het aantal 63 leden. 

=====

Shantykoor Vlaardingen

Locatie: Podium Bogortuin - Oranje Oceaan

Soort event: Muziek, Optreden

Shantykoor Vlaardingen
Shantykoor Vlaardingen is een groep van enthousiaste zangers die al zingend alle facetten van het zeemansleven vertolkt. 

Een muziekgroep van vijf muzikanten verzorgt de instrumentale begeleiding. Het koor kan putten uit een uitgebreid repertoire van Nederlandse, Engelse, Ierse en Duitse zeemansliedjes en zelfs het Italiaanse “O Marenariello”. De mooiste liedjes staan op de CD’s “Water en Wind” (2009) en “Schelvispekel en Haringen” (2013). Elk jaar worden nieuwe nummers ingestudeerd die verhalen vertellen over water en wind, havens en schepen, heimwee en verlangen naar het zeemansleven. Zo blijft het repertoire aantrekkelijk voor het koor èn voor het publiek. Mede daarom is Shantykoor Vlaardingen een graag geziene gast op shantyfestivals in het land. En niet zonder resultaat, want onze festivaloptredens werden menig keer beloond met een jury- of publieksprijs.

=====

InHolland Music Talent

Locatie: Podium Bogortuin - Oranje Oceaan

Soort event: Muziek, Optreden


InHolland Music Talent
Het Conservatorium Haarlem komt met veel talent naar SAIL 2015. Kom luisteren naar diverse swingende bands van de pop-afdeling van deze InHolland opleiding. Deze jonge artiesten zijn allemaal op weg naar een mooie muzikale carrière.

18.45 Plunck

Plunck is een authentieke en spetterende band die altijd een onvergetelijke avond verzorgt. Met een mix van soul, pop en jazz liet Plunck met name in Delft en omstreken een krachtige impressie achter in 2014 - wat ook het startjaar is van de band. De gemeenschappelijke liefde voor muziek heeft hen bijeengebracht en dat merkt het publiek, dat zij vaak laaiend enthousiast achterlaten. Plunck heeft in korte tijd op een aantal grote podia gestaan, waaronder het Jazzfestival in Delft.

19.35 Toni Sprokkelenburg - Singer/songwriter

Het muzikale avontuur startte voor Toni al vroeg vanwege de muziek die in zijn opvoeding hoorbaar was. Dit ging van de oudste vorm van blues tot de hardste hardrock. Zijn vader is minstens zoveel bezig met muziek als hijzelf, ondanks dat hij geen instrument speelt. Na het zien van video van het concert van Guns N’ Roses in Parijs (1992) werd hij verliefd op de sound van de gitaar en ging op les. Een aantal jaren later deed hij zijn ervaring op door in verschillende bands te spelen, o.a. met stijlen als Motown, Blues en Hardrock. Daarmee betrad hij ook grote podia zoals de Melkweg, het Patronaat, P60 en Bevrijdingspop Haarlem. Zijn inspiratie komt duidelijk uit de blues, folk en rock, maar de sound is eigen. Hij is nu bezig met opnemen van z’n tweede EP die vanaf 1 september te koop/te downloaden zal zijn.

20.20 Step the Gap - disco, soul & funk covers

Glorieuzer dan Gloria Gaynor. Wonderbaarlijker dan Stevie Wonder. Wilder dan Wild Cherry. Heter dan Donna Summer. Ze veranderen elke gelegenheid in een Disco Inferno. Ze krijgen meer respect dan waar Aretha Franklin om vroeg.

Step the Gap. Disco, Soul & Funk coverband. Step the Gap bestaat volledig uit professionele muzikanten en hun show bevat enkel de beste, meest feestelijke en aanstekelijke hits. De band weet met twee prachtige zangeressen, een swingende gitarist, een funky bassist, een opzwepende toetsenist én een strakke drummer al het mooie van disco, soul en funk te belichamen. Step the Gap. Keeps the Soul alive!

Doller dan Dolly Parton. Cooler dan Kool & the Gang. Chiquer dan Chic. En groter dan the Jackson 5, want ze zijn met z'n zessen. Ze transformeren elk uitje in een retourtje Funky Town. Ze bevatten meer elementen dan Earth, Wind & Fire.