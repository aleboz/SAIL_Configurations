Telekids RTL / Delta Lloyd

Locatie: Podium Bogortuin - Oranje Oceaan

Soort event: Muziek, Optreden

Telekids RTL / Delta Lloyd
De Telekids Disco Show is een 3-uur durende all-in show waarin de specialeTelekids kinder-DJ de kids laat dansen, zingen en springen op de allerleukste muziek. Tijdens de show zijn er Telekids spelletjes waarbij er originele Telekids-goodies te winnen zijn. Naast de DJ zijn er ook twee Telekids-promomeiden die meedansen en foto’s maken van de kids. De foto’s kunnen de kinderen na de show downloaden via www.telekids.nl

Op vrijdag 21 augustus treedt Yes-R op van 12:15 tot 12:45

En op zondag 23 augustus treedt Yes-R op van 12:00 tot 12:30 

=====

BEER Muziektheater / René Groothof met de Ring

Locatie: Podium Bogortuin - Oranje Oceaan

Soort event: Optreden, Muziek, Theater

BEER Muziektheater / René Groothof met de Ring
De Ring is een sprookje over een ring die vernietigd moet worden in het vuur waarin hij is gemaakt, anders zal de wereld in handen vallen van Louise, de Boze Heks van het Noorden.

Louise, de Boze Heks van het Noorden heeft een machtige ring gesmeed waarmee zij de hele wereld in duisternis wil hullen.  

Maar zij verliest de ring. Kain vindt ‘m, in de maag van een vis. Maar ook hij verliest de ring. Nu is de ring in het bezit van de kleine Fedor. 

Om te voorkomen dat Louise de ring weer in handen krijgt moet Fedor de ring in het vuur van de vulkaan in Vuurland gooien, dat is de enige manier om Louise te verslaan. 

Gelukkig is Fedor niet alleen; Vainamo, de Wijze tovenaar gaat met hem mee, maar ook Kain, die de ring eens had, zit ze op de hielen. 

Een avontuurlijke tocht vol gevaren volgt, zal het Fedor lukken om de Heks van het Noorden voor te blijven en de ring te vernietigen?

Onder de naam BEER muziektheater werken regisseur Aike Dirkzwager, acteur René Groothof, vormgever Rogier Willems en zakelijk leider Arjen Berendse jaarlijks aan een nieuwe voorstelling. 

Zij maken sterke verhalen toegankelijk voor het hele gezin. BEER staat voor een beeldende en muzikale speelstijl, met gevoel voor relativering en humor.

Bijzonder trots is BEER muziektheaterproducties op de ontvangst van de Gouden Krekel 2006, de meest indrukwekkende jeugdtheatervoorstelling “Meneer Ibrahim en de bloemen van de koran” in een regie van Aike Dirkzwager met René Groothof en Sjahin During. 

De VSCD Jeugdtheater & concertjury zegt het volgende over de winnaar: “Ritmisch, invoelbaar, aangrijpend; kortom een adembenemende voorstelling!!

=====

Shanty Koor Het Ruime Sop

Locatie: Podium Bogortuin - Oranje Oceaan

Soort event: Optreden, Muziek

Shanty Koor Het Ruime Sop
De doelstelling van het koor is: het brengen van Shanty's en Zeemansliederen door onder meer het verzorgen van en deelnemen aan optredens en uitvoeringen. 

De meeste optredens vinden in de buitenlucht plaats op festivals of op festiviteiten waar zij voor gevraagd worden. Maar ook treedt Shanty Koor Het Ruime Sop met veel plezier op bij verzorgingscentra en bejaardenhuizen, waar het meest dankbare publiek zit. Highlights uit 2010 waren onder andere onze gewaardeerde aanwezigheid bij SAIL 2010.  Een ander hoogtepunt was ongetwijfeld het moment toen het koor in Wijk bij Duurstede de publieksprijs wegkaapte voor vijftien andere koren. Zingen over reizen naar verre landen en het leven aan boord van de schepen met spiritualiën als rum gin en whisky in de haven-kroegen zijn vaak de onderwerpen van hartstochtelijke liederen die ze bij Zeemanskoor " Het Ruime Sop " graag zingen en dan schrijven we nog niet eens over al die mooie vrouwen die ze tegenkomen " All over the World " …….Ja, dan gaan de oogjes glimmen er komt een lach op het gezicht en het wordt echt feest. Niets houdt ze dan meer tegen en ze verstaan het vak om er dan wel iets heel gezelligs van te maken die 60 mannen van het koor dat meer dan 50 keer per jaar optreedt in binnen- en buitenland.

=====

The Recipe

Locatie: Podium Bogortuin - Oranje Oceaan

Soort event: Muziek, Optreden

The Recipe
Non-stop hits in de mix, de lekkerste dansbare bekende covers achter elkaar door met een vleugje rock en een snufje Nederlandstalige meezingers: dát is The Recipe live!

Ons recept lukt altijd, niet alleen door het unieke concept maar ook door de frisheid, het plezier en het enthousiasme dat elk optreden weer van het podium spat. Met onze zanger en twee zangeressen zorgen we voor afwisseling, entertainment en veel contact met het publiek.