Goodmorning SAIL Tall Shipwandeling

Locatie: Oranjehaven (IJhaven) - Oranje Oceaan

Soort event: Besloten activiteit, Cultuur, Educatie, Nautisch, Tall Ships en Schepen, Rondleiding

Bezoek ’s ochtends in alle vroegte mét gids het Sail gebied en wandel anderhalf uur langs de mooiste Tall Ships. 

Cultureel Organisatiebureau Artifex verzorgt in samenwerking met SAIL culturele arrangementen rondom SAIL Amsterdam 2015.

Dompel je onder  in de magie van het maritiem nautische erfgoed  en laat je informeren door de gids over de rijke historie van onze zeevaart en de historische schepen. SAIL Amsterdam 2015 is het grootste nautische evenement van Europa met indrukwekkende Tall Ships uit de hele wereld. Vijf dagen lang staat Amsterdam op zijn kop. Bezoek ’s ochtends in alle vroegte mét gids het SAIL gebied en wandel anderhalf uur langs de mooiste, meest bijzondere Tall Ships die vanuit alle windstreken en continenten naar Amsterdam zijn gekomen. Natuurlijk ontbreekt een bezoek aan een Tall Ship niet!

=====

Tall Ships

Locatie: Oranjehaven (IJhaven) - Oranje Oceaan

Soort event: Cultuur, Expositie, Nautisch, Tall Ships en Schepen, Varend Erfgoed, Internationaal

Tall Ships
De Tall Ships zijn dagelijks te bezoeken in de Oranjehaven (IJHaven). De eerste Tall Ships meren op woensdag 19 augustus rond 15.00 uur aan. De bezoekuren zijn t/m zaterdag 22 augustus tussen 10.00 en 23.00 uur, met uitzondering van enkele schepen waar na 17:00 hospitality arrangementen zijn. De Clipper Stad Amsterdam is dagelijks te bezoeken tussen 10:00 en 12:00. Op zondag 23 augustus zullen de Tall Ships van 10.00 uur tot ongeveer 16.00 uur te bezichtigen zijn. 

Als vanouds vormen de Tall Ships de basis van SAIL. In augustus zullen meer internationale schepen dan ooit tevoren naar Amsterdam komen. Tijdens deze editie wil SAIL extra ingaan op de lessen die deze schepen ons leren uit het verleden. De Tall Ships zijn die spiegel naar het verleden en wat kunnen we daarvan leren voor de toekomst. Dat is het thema van SAIL Amsterdam 2015. De Tall Ships zijn dagelijks vrij te bezichtigen en ook kan het publiek weer met bootjes de Oranjehaven (IJhaven) in- en uitvaren om te genieten van deze indrukwekkende schepen uit de hele wereld.  