Het Leven aan boord

Locatie: Scheepvaartmuseum - Blauwe Oceaan  

Soort event: Cultuur, Educatie, Expositie, Nautisch, Varend Erfgoed, Tentoonstelling

Het Leven aan boord
De must visit voor Sail! De nieuwe familietentoonstelling Het leven aan boord in Het Scheepvaartmuseum. Speel het levengrote bordspel en klim op van Matroos tot Kapitein!

In Het Scheepvaartmuseum ontdek je hoe de zee in onze genen zit. Laat je verrassen door de tentoonstellingen, de replica van het beroemde VOC-schip Amsterdam buiten aan de steiger en ons prachtige gebouw. Er zijn speciale tentoonstellingen voor families en kinderen, zoals Zie je in de Gouden Eeuw. En niemand is te oud voor de spannende attractie De Zeereis.

Ontdek vooral ook de nieuwe tentoonstelling “Het leven aan boord” . Deze nieuwste interactieve familietentoonstelling in Het Scheepvaartmuseum is opgezet als een levensgroot bordspel. Jong en oud is van harte welkom om deel te nemen aan dit spel. Je start de tocht met een emmer. Deze neem je overal mee naar toe; want hier zit je tablet in. Je loopt langs verschillende ‘eilanden’ waar je op je tablet vragen moet beantwoorden over verschillende nautische onderwerpen. Je leert van alles over scheepsmodellen, de gebruiken aan boord en de navigatie-instrumenten van vroeger en nu. Gedurende het spel kom je van alles tegen! Een schaalmodel van een cruiseschip, een onderzeeër en zelfs een oceaanracer. Natuurlijk moet je proberen om zoveel mogelijk vragen goed te beantwoorden. Zo ontdek je aan het einde van het spel of je bent opgeklommen tot Kapitein, of dat je Matroos blijft…

Voor de allerkleinsten is een gezellige filmhoek ingericht waar kan worden weggekropen in de kussens én het verhaal! 

Voor meer informatie en ook voor het volledige programma en alle tentoonstellingen klik hier.

============

Het Nationale SAIL Debat

Locatie: Scheepvaartmuseum - Blauwe Oceaan

Soort event: Cultuur, Nautisch, Educatie, Verplicht Aanmelden

Het Nationale SAIL Debat
De indrukwekkende Tall Ships en hun verhalen tonen ons de handelsgeest, de durf, de internationale blik, de tolerantie en het vernieuwend denken. Deze eigenschappen zijn nu meer dan ooit opnieuw nodig voor verdere groei en duurzame welvaart. Want de belangrijkste lessen voor onze toekomst leren we uit ons verleden.

Waar leggen we beter de verbinding tussen de geschiedenis en de toekomst van ons land?
Waar zien we dat het onmogelijke mogelijk is?
Waar leren we dat we grenzen moeten verleggen om nieuwe werelden te ontdekken?
We zijn zeer vereerd dat Minister President Mark Rutte deze bijeenkomst over de toekomst van Nederland wil openen.

Daarna discussiëren we onder leiding van Rens de Jong met captains of industry, Kamerleden, wetenschappers en jeugdige start-ups over de noodzakelijke versnelling, het benodigde lef en de noodzaak van experimenteren. Over een hernieuwde, oer-Hollandse mentaliteit dus.

De voorzitter van VNO-NCW, de heer Hans de Boer, sluit het Nationale SAIL Debat af.

SAIL Amsterdam 2015 is op deze manier niet alleen een spiegel naar het verleden maar biedt zo ook een veelbelovend en relevant venster op de toekomst.

Wilt u samen met uw relaties aanwezig zijn bij deze bijzondere bijeenkomst. Graag horen wij ook uw mening! Discussieer mee bij het Nationale SAIL Debat.


