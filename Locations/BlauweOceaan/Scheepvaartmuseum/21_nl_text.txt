Het Leven aan boord

Locatie: Scheepvaartmuseum - Blauwe Oceaan  

Soort event: Cultuur, Educatie, Expositie, Nautisch, Varend Erfgoed, Tentoonstelling

Het Leven aan boord
De must visit voor Sail! De nieuwe familietentoonstelling Het leven aan boord in Het Scheepvaartmuseum. Speel het levengrote bordspel en klim op van Matroos tot Kapitein!

In Het Scheepvaartmuseum ontdek je hoe de zee in onze genen zit. Laat je verrassen door de tentoonstellingen, de replica van het beroemde VOC-schip Amsterdam buiten aan de steiger en ons prachtige gebouw. Er zijn speciale tentoonstellingen voor families en kinderen, zoals Zie je in de Gouden Eeuw. En niemand is te oud voor de spannende attractie De Zeereis.

Ontdek vooral ook de nieuwe tentoonstelling “Het leven aan boord” . Deze nieuwste interactieve familietentoonstelling in Het Scheepvaartmuseum is opgezet als een levensgroot bordspel. Jong en oud is van harte welkom om deel te nemen aan dit spel. Je start de tocht met een emmer. Deze neem je overal mee naar toe; want hier zit je tablet in. Je loopt langs verschillende ‘eilanden’ waar je op je tablet vragen moet beantwoorden over verschillende nautische onderwerpen. Je leert van alles over scheepsmodellen, de gebruiken aan boord en de navigatie-instrumenten van vroeger en nu. Gedurende het spel kom je van alles tegen! Een schaalmodel van een cruiseschip, een onderzeeër en zelfs een oceaanracer. Natuurlijk moet je proberen om zoveel mogelijk vragen goed te beantwoorden. Zo ontdek je aan het einde van het spel of je bent opgeklommen tot Kapitein, of dat je Matroos blijft…

Voor de allerkleinsten is een gezellige filmhoek ingericht waar kan worden weggekropen in de kussens én het verhaal! 

Voor meer informatie en ook voor het volledige programma en alle tentoonstellingen klik hier.

============

SAIL rondleiding Scheepvaartmuseum

Locatie: Scheepvaartmuseum - Blauwe Oceaan

Soort event: Besloten activiteit, Cultuur, Educatie, Expositie, Nautisch, Rondleiding

Start SAIL Amsterdam 2015 bij het Scheepvaartmuseum en ontdek de prachtige scheepsmodellen, schilderijen en nautische instrumenten tijdens een rondleiding met gids.

Cultureel Organisatiebureau Artifex verzorgt in samenwerking met SAIL culturele arrangementen rondom SAIL Amsterdam 2015.

Start je bezoek aan SAIL Amsterdam 2015 op dé uitgelezen plek om alles over scheepvaart te weten te komen: het Scheepvaartmuseum. In dit museum, voorheen ’s lands zeemagazijn, ontdek je hoe de zee in onze genen zit. Samen met een deskundige gids ontdek je de prachtige scheepsmodellen en de illustere collectie schilderijen en nautische instrumenten. De rondleiding duurt anderhalf uur. Het Scheepvaartmuseum laat zien hoe de zee de Nederlandse cultuur heeft bepaald. In prikkelende, interactieve tentoonstellingen is 500 jaar maritieme geschiedenis te ontdekken. Sfeervolle objecttentoonstellingen tonen het beste uit de vooraanstaande collectie. Het Scheepvaartmuseum is volledig vernieuwd maar ademt nog steeds geschiedenis.



